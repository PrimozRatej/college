NALOGA 40: RESTAVRACIJA
Lastniki restavracije so se odločili, da bodo modernizirali svoje poslovanje z uvedbo
računalnika. Le-ta naj bi jim uvedel "red" v vse sfere njihovega delovanja.
Omogočal naj bi jim izpis njihove celotne ponudbe ali pa le omejen del ponudbe (npr. sladice,
začetne jedi) skupaj z cenami. Prav tako bi nadzoroval strežbo pri posamezni mizi ali
zaključeni družbi. Natakar bi sproti beležil vsa naročila in ob koncu izpisal račun, iz katerega
je razvidna številka mize, kdo jo je stregel in seveda kaj in koliko ter po kakšni ceni je bilo pri
mizi naročenih jedi in pijače.
Za potrebe delovanja restavracije, bi z računalnikom vodili zaloge (hrana in pijača) in na
osnovi stanja zalog oblikovali naročila, katera bi avtomatsko izpisovali.
Beležiti želijo tudi vsa v naprej dogovorjena naročila in njihovo namembnost (poslovno
kosilo, poroka). S časom bi si oblikovali seznam stalnih strank, ki bi se jih spomnili ob
praznikih s čestitko ali kakšno drugo pozornostjo.
Vprašanja:
1. Kakšna je vrednost vseh izpisanih računov dne '30.03.2002'?
2. Koliko denarja imamo v zalogah?
3. Koliko znaša povprečni račun?
4. Katere pijače so dražje od povprečja?
Vir podatkov
Račun iz restavracije in lastne izkušnje

Komentar*
V modelu vam manjkajo določeni koncepti. Npr. na računu ne bodo posamezni artikli, temveč jedi. 
Artikel razumem kot npr. jajce, za katerega moramo spremljati neko zalogo. 
Jed pa so lahko npr. palačinke, ki jih nekdo naroči. 
Artikel ima več cen (v različnih obdobjih) ampak eno ceno lahko tudi ima več artiklov. 
Iz modela ni jasno razvidno, kdo so natakarji, koga strežejo, ipd. Kaj predstavlja entiteta Skupina? 
Naročilo_has_artikel je sedaj vmesna entiteta ki združuje vse - je to smiselno? 
Ko boste dodali še entitete kot so Jed in podobno, se bo tukaj situacija malo spremenila.